Хвороба Івасика
Дитяча п’єса для ТЮЗу
Дійові особи

Івасик, хлопчик.
Сибірська Язва, бацила.
Гангрена, бацила.
Гонорея, бацила.
Випадєніє Матки, бацила.
Смерть, скелет.
Дiя перша.

Печера з сталактитами. В ній сидять Сибірська Язва і Гангрена і грають у карти. Вони неохайні і неприємні. Гангрена синя, Сибірська Язва в тупих сибірських валенках.

Язва. Шо в нас козир?
Гангрена. Жир.
Язва. Шостака!

Гангрена б’є.
Язва. Сімака!

Гангрена б’є.
Язва. Восьмака!

Гангрена б’є. Входить Гонорея. На ній одягнуто брючного костюма. Загалом вона така ж неприємна як Язва і Гангрена.
Гонорея. Дівчата, к нам керосин привезли.
Язва. Га?
Гонорея. В сраці нога!

Входить Випадєніє Матки. Воно таке як і інші, тількі між ногами у нього волочиться мішок.
Гангрена. А хто це к нам лізе?
Гонорея (шуткує). Та то якесь випадєніє.
Випадєніє Матки (ображається). А ти б на себе подивилась, вже стара блядь, а брючного костюма наділа, тьху! (Плює.)
Гонорея. Га-га-га! Ну от не можу, дівчата, зато ж модно!
Дiя друга.

Вітальня з портьєрою, тумбочкою і фікусом. Над діваном висить портрет Гіппократа. На дівані сидить Івасик і лікар.

Лікар. Івасик, скажи “а-а”.
Івасик. А-а.
Лікар (у захваті). Ми ковалі нашого щастя, Івасику!
Івасик. Бе-е. (Пускає слину.)
Лікар (хвацько підхоплює слину). А ти молодець, Івасик, знаєш, що слину лікарі збирають на аналізи. Я вже чемодан слини назбирав! (Ховає слину.)
Івасик. У-у. (Б’є головою о стіну.)
Лікар (у захваті). Настане день, і усі хвороби буде знищено.
Івасик. Му-у.
Лікар. Гарний хлопчик. Зараз лікар випише рецептик і будем ням-ням дімедрольчик. Хочеш ням-ням дімедрольчик?
Івасик. Хррр. (Харчить і пускає слину.)

В двері гупають.
Лікар. Хто там? Сюди не можна. Іде операція.
Голос за дверима. Не пизди.

У двері гупають.
Лікар (нервово клаца зубами). Іде рентген! Стороннім вхід заборонено!
Голос із-за дверей. Відчиняй, падло, двері висадимо.
Лікар. Ворог не пройде! (Ставить біля дверей тумбочку.)
Івасик. Бе-е. (Розганяється і б’є тумбочку головою.)

Двері ламаються і в них з криками вриваються бацили. Вони хапають лікаря і Івасика.
Лікар (кричить). Не чіпайте інтелігента!
Івасик (кричить). Му-у!
Гангрена (кричить). В мішок їх! (Вказує на мішок у Випадєнія Матки.)

Гонорея і Язва отдирають мішок в Випадєнія Матки.
Випадєніє (кричить). А-а!

Івасика і лікаря садять в мішок, Гангрена закручує його, інші бацили пиздять квартиру, фікус, тумбочку, здирають портьєри і вихором зникають в проломі дверей, несучи в мішку лікаря з Івасиком. Входить Смерть.
Смерть (дивиться на портрет Гіппократа). На!

Завіса
